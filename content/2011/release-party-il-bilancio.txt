---
title: Release Party, il bilancio
date: 17.06.2011, 10:29
lang: it
identifier: release-party-il-bilancio
slug: release-party-il-bilancio
author: masci
tags: [linux,fedora]
intro.maxparagraphs: 1
---

.. raw:: html

    <p>Ad una settimana dal Release Party di Fedora 15 &egrave; tempo di bilanci. L'evento ha avuto un discreto successo, sia nei numeri (quasi tutto esaurito per gli spazi Evonove) sia nel merito, almeno a sentire i feedback positivi dei partecipanti. Per un report pi&ugrave; dettagliato <a href="/admin/zinnia/entry/add/bit.ly/party_report" target="_blank">rimando all'articolo</a> (in inglese) del blog di Gianluca Sforna, promotore dell'evento.</p>
    <p>Da parte nostra, ci limitiamo ad alcune considerazioni in qualit&agrave; di ospiti e volontari dell'organizzazione. La preparazione &egrave; stata pi&ugrave; dura del previsto, una quantit&agrave; di task tutto sommato semplici ma molto dispersivi ha impiegato parecchio del nostro tempo, lavorativo e non. Quando si opera su un territorio come il nostro dove l'assenza di iniziative come questa &egrave; la norma non &egrave; semplicissimo avere un feedback attivo dai potenziali interessati, al punto che solo stimare le dimensioni di un rinfresco diventa un'impresa. Abbiamo battuto social network, portali news locali, le bacheche dell'ateneo per non parlare del passaparola e se da un lato non possiamo lamentarci, dall'altro pensavamo di avere pi&ugrave; seguito. In ogni caso la disponibilit&agrave; degli enti locali si &egrave; rivelata pi&ugrave; ampia di quanto sperassimo e solo per un nostro errore sulla gestione delle tempistiche non abbiamo potuto sfruttare al meglio le possibilit&agrave; offerte ad esempio dal Comune di Magione, andr&agrave; per la prossima. Abbiamo apprezzato molto la risposta dei LUG fuori provincia, in particolare <a href="http://www.ternignulug.org/" target="_blank">quello di Terni</a> di cui avevamo ospite anche un membro, speriamo questo rappresenti l'inizio di una proficua collaborazione.</p>
    <p>Cosa ci &egrave; piaciuto:</p>
    <ul>
    <li>affluenza, record personale di Evonove</li>
    <li>la formula del release party che sembra piacere molto agli utenti</li>
    <li>l'appoggio di enti locali sensibili alla materia</li>
    <li>la soddisfazione che rimane dopo un evento ben riuscito</li>
    </ul>
    <ul>
    </ul>
    <p>Todo list per il prossimo evento:</p>
    <ul>
    <li>pianificare e formalizzare gli step organizzativi</li>
    <li>avviare l'organizzazione in largo anticipo</li>
    <li>ottimizzare la promozione dell'evento sui canali risultati pi&ugrave; efficaci</li>
    <li>fare stalking sulle comunit&agrave; locali :-)</li>
    <li>trovare volontari</li>
    <li>gadgets, gadgets, gadgets...</li>
    </ul>
    <p>Un ringraziamento particolare va a Gianluca Sforna di Perugia e Michele Bursi di Arezzo che hanno dimostrato sul campo cosa vuol dire ricoprire il ruolo di&nbsp;Fedora Ambassador.</p>
    <p>Per le foto <a href="http://www.facebook.com/media/set/?set=a.217901141573564.57080.147327958630883" target="_blank">rimandiamo alla galleria</a> sulla nostra pagina Facebook.</p>
